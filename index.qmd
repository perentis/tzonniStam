---
title: "tzonniStam_all"
output: html_document
editor_options: 
  chunk_output_type: console
---

<!-- Swiper CSS -->

<link rel="stylesheet" href="https://cdn.jsdelivr.net/npm/swiper@11/swiper-bundle.min.css" />

<!-- Swiper HTML -->

```         
<div class="swiper-slide"><img src="images/1.png" /></div>
<div class="swiper-slide"><img src="images/2.png" /></div>
<div class="swiper-slide"><img src="images/3.png" /></div>
<div class="swiper-slide"><img src="images/b.png" /></div>
<div class="swiper-slide"><img src="images/c.png" /></div>
<div class="swiper-slide"><img src="images/e.png" /></div>
```

<!-- Navigation buttons -->

<!-- Pagination dots -->

<!-- Swiper JS -->

```{=html}
<script src="https://cdn.jsdelivr.net/npm/swiper@11/swiper-bundle.min.js"</script>
```

```{=html}
<script>
  const swiper = new Swiper('.swiper', {
    loop: true,
    autoplay: { delay: 2500 },
    navigation: {
      nextEl: '.swiper-button-next',
      prevEl: '.swiper-button-prev',
    },
    pagination: {
      el: '.swiper-pagination',
      clickable: true,
    },
  });
</script>
```

<a href="images/1.png" data-lightbox="gallery" data-title="1.png"> <img src="thumbs/1.png" alt="1.png" style="margin:5px; border:1px solid #ccc;"/> </a><a href="images/2.png" data-lightbox="gallery" data-title="2.png"> <img src="thumbs/2.png" alt="2.png" style="margin:5px; border:1px solid #ccc;"/> </a><a href="images/3.png" data-lightbox="gallery" data-title="3.png"> <img src="thumbs/3.png" alt="3.png" style="margin:5px; border:1px solid #ccc;"/> </a><a href="images/b.png" data-lightbox="gallery" data-title="b.png"> <img src="thumbs/b.png" alt="b.png" style="margin:5px; border:1px solid #ccc;"/> </a><a href="images/c.png" data-lightbox="gallery" data-title="c.png"> <img src="thumbs/c.png" alt="c.png" style="margin:5px; border:1px solid #ccc;"/> </a><a href="images/e.png" data-lightbox="gallery" data-title="e.png"> <img src="thumbs/e.png" alt="e.png" style="margin:5px; border:1px solid #ccc;"/> </a>

Αγαπητ\@ συγχωριαν\@,

Mοιράζομαι μαζί σας κάτι που με απασχόλησε πριν από περίπου 11 χρόνια και εύχομαι να το είχα κάνει πολύ νωρίτερα. Από την παιδική ηλικία ερχόμουν συχνά στα Δολιανά, τόπο που γεννήθηκε και μεγάλωσε η γιαγιά μου. Έκανα αδελφικές φιλίες, έπαιξα με την ψυχή μου, αθλήθηκα ομαδικά και λάτρεψα την μουσική και το χορό μας. Αλησμόνητα τα γλέντια που έζησα, θυμάμαι από μικρός να πέφτω για ύπνο και να ακούω τα όργανα να βαράνε στην πλατεία, το ντέφι να αντηχεί μέσα μου και να ακουγεται πότε πιο κοντά πότε να απομακρύνεται. Η λαχτάρα για το πανηγύρι του χωριού, στις 16 Αυγούστου τότε, ήταν πολύ μεγάλη, μια ιεροτελεστία, όλα, από το ποιον χορό θα πάρεις, ποιος θα σε κρατήσει, ποιους θα κρατήσεις εσύ μετά κι όσο περνούσε η ώρα δεν είχε σημασία τίποτα άλλο παρά μόνο να είσαι σε αυτόν τον κύκλο και να ενωθείς στην πωγωνίσια μυσταγωγία. Το 2014 μου έγινε ξεκάθαρο ότι μία αλλαγή είχε συντελεστεί ενώ έβλεπα νοσταλγικά ένα βίντεο από το πανηγύρι μας, του 2011 και το παραθέτω.

------------------------------------------------------------------------

::: {style="text-align: right;"}
Σεπτέμβριος 2014
:::

Διανύουμε μια περίοδο έντονης αμφισβήτησης και διάθεσης για κριτική του παρελθόντος. Πιθανολογώ ότι αυτό συμβαίνει λόγω των εμφανών και γενικευμένων προβλημάτων που μας κατακλύζουν ως κοινωνία, γνωστά σε όλους. Αναρωτιόμαστε συχνά, τι πήγε στραβά; Ποιος είναι υπεύθυνος για αυτό που συμβαίνει; Αναζητούμε τα αίτια και τους υπεύθυνους. Από την άλλη δε πήγαν όλα στραβά. Κάποια πράγματα είναι σε καλύτερη κατάσταση. Είτε γιατί αυτή θα ήταν η φυσική εξέλιξή τους, είτε γιατί κάποιος μπορεί να συνεισέφερε σε αυτό. Είναι σημαντικό λοιπόν να εστιάζουμε και σε αυτά, γιατί είναι ένας τρόπος να προχωρήσουμε όλοι μαζί μπροστά. Πώς; Εντοπίζοντας, αναδεικνύοντας και ενισχύοντας τα καλώς κείμενα.

Πρόσφατα λοιπόν αντιλήφθηκα αυτό που έχει συμβεί στο χωρίο μας, το οποίο εντάσσεται στα καλώς κείμενα και μπορούμε να εναποθέσουμε τις ελπίδες μας χωρίς να επαναπαυθούμε όμως. Συγχωρέστε με, είναι λίγο κλισέ, αφορά τη νεότερη γενιά. Μία νεότερη γενιά, -δεν εννοώ εμένα εκεί :) - η οποία αθλείται, γλεντάει στο πανηγύρι του χωριού της (και σε άλλα), θα πάει τον Οκτώβρη στα ρακοκάζανα, τα Χριστούγεννα, τις απόκριες, το Πάσχα, όποτε μπορεί. Μια γενιά που λαμβάνει πολύ περισσότερο μέρος σε αθλητικές δραστηριότητες (βλέπε Θυάμια) με πρώτο μέλημα τη συμμετοχή, χωρίς εσωτερικούς μικρό-ανταγωνισμούς. Μια γενιά, μια μεγάλη παρέα, που θα πάει στο γήπεδο το απόγευμα και μετά σε κάποιο τοπικό πανηγύρι το βραδάκι και όχι στο κιόσκι κάτω από τον Αη -Δημήτρη (αν υπάρχει ακόμα). Αυτή η γενιά είναι τα παιδία σας και τα εγγόνια σας, και ναι, φαίνεται να είναι λίγο πιο ανθρώπινη, πιο δεμένη μεταξύ της, πιο ουσιαστική, πιο εξελιγμένη μάλλον.

Αυτό όπως προείπα είναι πιθανό να οφείλεται στη φυσική εξέλιξη των πραγμάτων, φαίνεται όμως να έχει φυσικό και ηθικό αυτουργό. Θα προσπαθήσω να το αποδείξω. Πιστεύω ότι μεγάλη θετική επιρροή στη νεότερη γενιά έχει ασκήσει ο Γιάννης Σταματελόπουλος (παλαιότερα γνωστός ως Τζόννι). Αδιαμφισβήτητα, η ατομική πορεία του αποτελεί φωτεινό παράδειγμα για όλους μας, πόσο μάλλον για τους νεότερους. Οι συνεχείς ατομικές του διακρίσεις στον αθλητισμό εξυψώνουν από μόνες τους την έννοια της προσπάθειας, της συμμετοχής, της επιμονής, της απολαβής μετά κόπων. Τι καλύτερο παράδειγμα να δώσεις στα παιδιά σου; Η ενασχόλησή του με τη διαιτησία ανέδειξε το έμφυτο αίσθημά του για την απονομή δικαιοσύνης. Όποιος τον θυμάται από μικρό στο γήπεδο, ήταν ακριβοδίκαιος, του άρεσε να κερδίζει με την αξία του. Η αδικία τον στεναχωρούσε αλλά τον πείσμωνε κιόλας. Δεχόταν την ήττα (μπορεί να μη μιλούσε πολύ το βραδάκι) και θα συγχαίροταν τον αντίπαλο. Όλα αυτά μπορεί να ακούγονται αυτονόητα, αλλά δεν ήταν κάτι που έβλεπες συχνά τη δεκαετία του ‘90, ίσως και αργότερα.

Σε συλλογικό επίπεδο, αν και ήταν ικανή και ταλαντούχα μονάδα, έδινε ιδιαίτερη βαρύτητα στην έννοια της ομάδας. Αυτό φάνηκε, όταν ήρθε η σειρά του να διαχειριστεί ομάδες (να μας οργανώσει πολλές φορές για τα Θυάμια). Έτσι, έδινε ευκαιρίες στη συμμετοχή, χώρο στους νεότερους ανεξαρτήτως ταλέντου, χρόνο συμμετοχής σε όλους, πράγματα που δεν τα έβλεπες παλαιότερα. Με τον τρόπο αυτό, ανεξαρτήτως αποτελέσματος (που συνήθως ήταν νικηφόρο!), έχτιζε ένα όμορφο ομαδικό κλίμα. Το πιο μαγικό αποτέλεσμα ήταν ότι την επόμενη χρονιά θα έβλεπες παιδιά πιο ντροπαλά ή λιγότερο αθλητικά ανεξαρτήτως φύλου ή άλλου χαρακτηριστικού να ενσωματώνονται στην ομάδα ή και να αποτελούν αναπόσπαστο κομμάτι της. Κοινώς, κέρδιζαν τα μικρά παιδιά των Δολιανών τα μεγαλύτερα έφηβα-νέα παιδιά γειτονικών χωριών στην άλλη άκρη του φιλέ. Κάθε μέρα γύρω στις 7μμ (όταν έπεφτε τότε ο κόντρα ήλιος) όλο το χωριό στο γήπεδο βόλλευ έπαιρνε χρόνο συμμετοχής, γινόντουσαν μέρος αθλητικών συστημάτων, είχαν τη θέση τους, πάσα, υποδοχή, σερβίς..

Κι αν περάσουμε στα κοινωνικά και τα πολιστικά, έχει συνεισφέρει κι εκεί. Ο φιλικός και κοινωνικός του χαρακτήρας τον έκανε αδιαμφισβήτητα δημοφιλή και αγαπητό από μικρό παιδί. Η αγάπη του για τη μουσική και το χορό ήταν και είναι δεδομένη. Έτσι όλη αυτή η ομάδα που έχτισε και έφερε στο γήπεδο την ανέβασε στη πλατεία (όπως στο βίντεο), στο πανηγύρι του χωριού (καλά και στα γύρω χωριά). Τι καλύτερο; Αυτός που μύησε τα παιδία και τα εγγόνια όλων στον υγιή αθλητισμό, μετά τον ακολούθησαν στο χορό σε πωγωνίσια μοτίβα. Γέμισε η πλατεία νεολαία ακούς σε πηγαδάκια, χορεύουν, τραγουδούν, αγαπούν το χωριό..

Κλείνοντας θέλω να πω ότι αν και τόσο νέος έχει βάλει το πήχη πολύ ψηλά για όλους μας και μπόλιασε μια ολόκληρη γενιά, η οποία έχει συνέχεια. Για αυτό το λόγο και επειδή καλοκαίρι έρχεται, εκτός από καλημέρα μια μέρα να του πείτε και ευχαριστώ..

------------------------------------------------------------------------

Αυτά μου είχαν έρθει στο μυαλό τότε βλέποντας το βίντεο να σέρνει το χορό με όλα τα παιδιά του χωριού σε ένα πανηγύρι που είχε σχεδόν κλείσει και οι περισσότεροι είχαν φύγει. Αυτός ο άνθρωπος μετά τις τόσες ατομικές επιδόσεις και καταξιώσεις συνέχισε να προπονεί και να οδηγεί σε επιτυχίες ομάδες βόλλευ, όπως αυτή της ομάδας Ιωαννίνων
